{"title":"Lumbay","author":{"name":"Rolando S. Tinio"},"publishDate":"2006-12-30","lines":[{"line":"Nalulumbay ang puno ng goma sa gilid ng bulibard","stanza":1,"number":1},{"line":"At ang puno ng akasya sa likod ng goma.","stanza":1,"number":2},{"line":"Mukhang uulan sa buong mundo.","stanza":1,"number":3},{"line":"Wala na ang mahal ko, iniwanan ako.","stanza":1,"number":4},{"line":"Nalulumbay ang tubig na laging kulay-abo","stanza":2,"number":5},{"line":"At ang tatlong bapor na kulay-kalawang sa laot,","stanza":2,"number":6},{"line":"At sa likod, ang ulap na parang tinggang natunaw.","stanza":2,"number":7},{"line":"Wala na ang mahal ko, iniwanan ako.","stanza":2,"number":8},{"line":"Nakatungo ang mga dahon ng niyog,","stanza":3,"number":9},{"line":"Marahang pakampay-kampay","stanza":3,"number":10},{"line":"Sa hanging humahampas, naglalarong","stanza":3,"number":11},{"line":"Anakiâ€™y mga batang walang kamalay-malay","stanza":3,"number":12},{"line":"Sa talas-kutsilyo, talas-labaha ng lumbay.","stanza":3,"number":13},{"line":"At naalala ko ang isang awit na puno ng hinagpis,","stanza":4,"number":14},{"line":"Parang sugat na humahapdi, lalong tinitistis.","stanza":4,"number":15},{"line":"At naalala ko ang wala nang mahal ko","stanza":4,"number":16},{"line":"Na naparaan sa aking mundo,","stanza":4,"number":17},{"line":"Parang ulap na bumitin nang ilang saglit,","stanza":4,"number":18},{"line":"Saka nagpatuloy sa maraming lakad sa himpapawid","stanza":4,"number":19},{"line":"At, sa tingin ko, hindi na, hindi babalik.","stanza":4,"number":20}]}