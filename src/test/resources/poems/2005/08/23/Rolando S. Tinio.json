{"title":"Kanina","author":{"name":"Rolando S. Tinio"},"publishDate":"2005-08-23","lines":[{"line":"Sa almusal kanina, namagitan sa atin","stanza":1,"number":1},{"line":"Ang dalawang basong tsaa at kubong asukal,","stanza":1,"number":2},{"line":"Ang dalawang bilog ng matamis na tinapay,","stanza":1,"number":3},{"line":"Ang pagbanghay sa pandiwang inuunlapian,","stanza":1,"number":4},{"line":"Mga tanong-sagutan, walang kabagay-bagay,","stanza":1,"number":5},{"line":"Pakulang-tingin, palihim na pakiramdaman,","stanza":1,"number":6},{"line":"At wariâ€™y pagkabigat-bigat na pananamlay","stanza":1,"number":7},{"line":"Dala ng kagabing pagkakahimbing na kulang.","stanza":1,"number":8},{"line":"Nagsimulang bumalong sa aking kalooban,","stanza":2,"number":9},{"line":"Halos dalamhating walang ngalan, walang saysay,","stanza":2,"number":10},{"line":"Parang sinat o panlalatang palatandaan","stanza":2,"number":11},{"line":"Ng totoong karamdamang saka pa dadalaw.","stanza":2,"number":12},{"line":"At nabatid kong muli ang lubhang pag-iisa,","stanza":3,"number":13},{"line":"Ang makubkob sa sariling alaala lamang,","stanza":3,"number":14},{"line":"Sa mga iniisip na walang matutunguhan.","stanza":3,"number":15},{"line":"Sa ilang sandali, namamahay pala kita","stanza":3,"number":16},{"line":"Sa katahimikang walang bintana, pintuan.","stanza":3,"number":17}]}